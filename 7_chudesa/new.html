<html>
<head>
<link rel="stylesheet" href="style.css"/>
<title>info</title>
</head>
<body bgcolor="#ffeecc">
<center>
<br>
<h1>Новите седем чудеса на света</h1>
<br><br>
<font class="pz"><b>Великата китайска стена</b></font>
<table cellspacing="20">
<tr>
<td align="center"><a href="pictures/greatwall_1.jpg" target="index.html"><img width="330" src="pictures/greatwall_1.jpg"></a></td>
<td align="center"><font><i>Великата китайска стена е отбранително съоръжение в Северен Китай, 
издигнато през 3 век пр.н.е. върху основата на хунски окопен вал за защита на северозападните граници на империята, 
нееднократно достроявана. Прекосява страната от границата с Корея, до пустинята Гоби и се оприличава често на дълъг дракон. 
Името ѝ на китайски звучи „Чанчън“ и буквално означава „Дълга защитна стена“. Тя е 1000 пъти по-дълга от всеки друг паметник на Земята.
Започната преди Християнството, тя все още се строи, когато Колумб тръгва за Америка.</i></font></td>
</table>
<hr>
<font class="pz"><b>Град Петра - Йордания</b></font>
<table cellspacing="20">
<tr>
<td align="center"><a href="pictures/petra_1.jpg" target="index.html"><img width="330" src="pictures/petra_1.jpg"></a></td>
<td align="center"><font><i> Петра е древен град в днешна Йордания, столица на набатеите. 
Разположен е в естествено укрепена планинска долина на източния склон на Уади Араба, в която се пресичат пътищата към Газа на запад, 
Басра и Дамаск на север, Ейлат на Червено море и Персийския залив от другата страна на пустинята. На 6 декември 1985 г. 
Петра е включена в Списъка на световното културно и природно наследство на ЮНЕСКО. </i></font></td>
</table cellspacing="5">
<hr>
<font class="pz"><b>Статуята на Христос - Рио де Женейро, Бразилия</b></font>
<table cellspacing="20">
<tr>
<td align="center"><a href="pictures/rio_1.jpg" target="index.html"><img width="330" src="pictures/rio_1.jpg"></a></td>
<td align="center"><font><i>Статуята на Христос с разперени ръце гледа към Рио де Жанейро. 
Завършена през 1931 г., тя е висока 38 м, изградена е от стоманобетон и е облицована с несмлян талк, устойчив на въздействието на 
климата. Статуята е разположена на високия 710 м хълм Корковаду в предградията на града. Допълнителната височина на хълма превръща 
този съвременен колос в емблематична забележителност на града.Изваяна е от полско-френския скулптор Пол Ландовски, 
тежи над 1000 т и е изградена на части във Франция, които впоследствие били докарани с кораб в Бразилия. Статуята е 
тържествено открита на 12 октомври 1931 г </i></font></td>
</table>
<hr>
<font class="pz"><b>Мачу Пикчу - Перу</b></font>
<table cellspacing="20"> 
<tr>
<td align="center"><a href="pictures/mp_1.jpg" target="index.html"><img width="330" src="pictures/mp_1.jpg"></a></td>
<td align="center"><font><i> Мачу Пикчу понякога е наричан „изгубеният град на инките“. 
Този град е бил създаден като свещен планински дом на великия управник на инките Пачакути, столетие преди превземането му от 
Испанската империя. През 1532 г. всички негови жители тайнственно са изчезнали. Градът е разположен на върха на планински хребет на 
височина 2057 метра над долината на река Урубамба на територията на днешно Перу. Със своите скромни размери Мачу Пикчу не може да 
претендира за звание на голям град – в него има не повече от 200 сгради. Това са главно храмове, жилища и други помещения за 
обществени нужди. Предполага се, че в града и околностите са живели около 1200 души, които са се кланяли там на бога на Слънцето
и са отглеждали селскостопански култури. Повече от 400 години този град е бил забравен. Открит е отново от американския изследовател 
от Йейлския университет на 24 юли 1911 г.</i></font></td>
</table>
<hr>
<font class="pz"><b>Чичен Ица - Юкатан, Мексико</b></font>
<table cellspacing="20">
<tr>
<td align="center"><a href="pictures/ica_1.jpg" target="index.html"><img width="330" src="pictures/ica_1.jpg"></a></td>
<td align="center"><font><i> Чичен Ица е политически и културен център
 на маите в северната част на полуостров Юкатан. Най-вероятно е основан през 8 – 9 век. През 10 век е бил превзет от 
 толтеките. От средата на 11 век е столица на толтекската държава. През 1178 е разгромен от обединените войски на трите града-държави 
 Маяпан, Ушмал и Ицмал, управлявани от Хунак Кел. По време на испанските завоевания в средата на 16 век е в развалини.
На територията на Чичен Ица нееднократно са провеждани разкопки, в резултат на които са открити големи архитектурни паметници на 
маите и толтеките: храм Кукулкан – 9-стъпална пирамида; храм на войните - 4-стъпална пирамида и храм на ягуарите; обсерватория;
7 стадиона и др. Съхранили са се и статуи на божества с характерна стилизация, произведения на малката пластика и т.н. 
В града е имало свещен кладенец с дълбочина около 50 м, който е служил за жертвоприношения. </i></font></td>
</table>
<hr>
<font class="pz"><b>Колизеумът - Рим, Италия</b></font>
<table cellspacing="20">
<tr>
<td align="center"><a href="pictures/italy_1.jpg" target="index.html"><img width="330" src="pictures/italy_1.jpg"></a></td>
<td align="center"><font><i> Колизеумът е най-пространният и най-великолепният от амфитеатрите в Древен Рим. 
Строежът на амфитеатъра отнема 10 години. Веспасиан започва работата през 72 г., а неговият син Тит го открива през 80 г. 
с тържествени игри, които продължават 100 дни. По време на игрите в чест откриването на Колизеума през 80 г. били избити повече от 
5000 животни. В амфитеатъра – по начало римско откритие, са провеждани игри, включително битки между животни,
 убиване на затворници от животни и други екзекуции, военноморски войни чрез наводняване на арената, и битки между гладиатори. 
 Изчислено е, че около 500 000 души са загинали в тези игри. Богатите са задължени по закон, а и според очакванията на народа, 
 да организират игри, както и да печелят благосклонността на гражданите. Организацията на зрелищата, която включва и разходите по тях,
 е обществен въпрос и се регулира от множество закони. </i></font></td>
 </table>
<hr>
<font class="pz"><b>Тадж Махал - Агра, Индия</b></font>
<table cellspacing="20">
<tr>
<td align="center"><a href="pictures/tm.jpg" target="index.html"><img width="330" src="pictures/tm.jpg"></a></td>
<td align="center"><font><i> Тадж Махал е мавзолей в Агра, Индия, построен от императора 
Шах Джахан в чест на любимата му жена Мумтаз Махал, която умира по време на военна кампания през 1631 г. Той решава да я увековечи с 
построяване на неповторима мраморна гробница. Строителството на мавзолея започва през 1633 г. И свършва през 1650 г. 
Работата продължава 17 години, а в строежа са ангажирани 20 хиляди души – архитекти и майстори, събрани от цяла Индия и Турция. 
Той е най-красивата постройка в Индия. </i></font></td>
</table>
<br><hr>
<font>7-те чудеса на света са тук!</font>
</body>
</html>