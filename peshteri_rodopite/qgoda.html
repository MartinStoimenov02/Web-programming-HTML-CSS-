<html>
<head>
<title>Ягодинска пещера</title>
</head>
<body bgcolor="#dbffdc">
<center>
<br>
<font style="font-size:45px" face="Courier New">Ягодинска пещера</font><br><br><br>
<table cellspacing="20">
<tr>
<td align="right"><font style="font-size:25px"><i>Проучванията на пещерата започват през 1963 от спелеоклуб Чепеларе с ръководител Димитър Райчев, 
като първоначално са проучени 8500 метра, а през 1982-1986 се извършва повторно картографиране на пещерата и се откриват нови галерии 
и участъци като дължината й достига 10500 метра, а възрастта й е 275000 години. На 4 метра след естествения вход на пещерата е открито 
Енеолитно жилище - местен керамичен център, единствено в Европа запазено в естествения си вид. Открити са находки на керамични 
съдове, оръдия на труда, овъглено жито, керамична пещ, хромели. Останките датират от каменно-медната епоха. Тази част от пещерата 
може да се разгледа за време от 20 минути, с беседа и отделна такса.</i></font><br><br><br></td>
<td><a href="pictures/qgoda_2.jpg" target="index.html"><img width="500" src="pictures/qgoda_2.jpg"></a></td>
<tr>
<td><a href="pictures/qgoda_1.jpg" target="index.html"><img width="500" src="pictures/qgoda_1.jpg"></a></td>
<td><font style="font-size:25px"><i>Ягодинската пещера е едно от чудесата на България. Част е от неповторимия карстов комплекс 
Буйновското ждрело и е само на 3км от село Ягодина в Родопите. Дъхът ви ще спре при вида на уникалните причудливи образувания във 
формата на Богородица и Младенеца, Дядо Коледа, Снежанка и седемте джуджета и дори Пижо и Пенда. Те са се формирали в продължение на 
милиони години и сега ще ви се разкрият в целия си блясък и величие.</i></font><br><br><br></td>
<tr>
<td align="right"><font style="font-size:25px"><i>Бъдете готови да изживеете една красива зимна приказка! Без значение кой сезон е, в пещерата 
действието се развива при 6ºС. Още от прага й пред вас ще се разкрие дълга 1250м пътека, която се извива между ефектно осветеното й 
подземно царство. С всяка крачка ще навлизате сякаш в друга вселена, в която може да докоснете с ръка безброй невероятни скални 
образувания: пещерни перли, "леопардови кожи”, царевичните сталактити и синтрови езера. Едно от тях е Езерото на късмета, в което 
традиционно се хвърлят монети, за да може късметът винаги да е с вас.</i></font><br><br><br></td>
<td><a href="pictures/qgoda.jpg" target="index.html"><img width="500" src="pictures/qgoda.jpg"></a></td>
<tr>
<td><a href="pictures/qgoda_3.jpg" target="index.html"><img width="500" src="pictures/qgoda_3.jpg"></a></td>
<td><font style="font-size:25px"><i>В самото начало на пещерата ще посетите впечатляващата Новогодишна зала. В нея има украсена 
коледна елха, около която местният пещерен клуб посреща всяка Нова година. Интересно е, че тя се използва и като ритуална зала. 
Тук са се състояли над 100 бракосъчетания. Кой знае, може и вие да минете под венчило на това тайнствено и магнетично място!
По средата на пещерата ще се срещнете и със Стената на греха. По традиция, върху нея се лепят монети. Така ще може да проверите 
доколко сте праведни.</i></font><br><br><br></td>
<tr>
<td align="right"><font style="font-size:25px"><i>Ако успеете да задържите вашата монета отвесно - значи, че на съвестта ви не тежат грехове.
Истинско адреналиново изживяване ще се окаже скалното катерене със специална екипировка до втория и третия етаж на пещерата. 
Тук са открити следи от древни енеолитни жилища (14-13 хил. пр.н.е.). Тях може да разгледате на около 300м от изкуствения изход на 
пещерата.Очакват ви безброй емоции! Само трябва да ги грабнете - с едно пътуване до Ягодинската пещера!</i></font><br><br><br></td>
<td><a href="pictures/qgoda_4.jpg" target="index.html"><img width="500" src="pictures/qgoda_5.jpg"></a></td>
</table>
<br><hr>
<font size="5 px">Ягодинска пещера</font>
</body>
</html>