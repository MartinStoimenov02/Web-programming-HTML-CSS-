<html>
<head>
<title>Рилски манастир</title>
</head>
<body bgcolor="#dbffdc">
<center>
<br>
<font style="font-size:45px" face="Courier New">Рилски манастир</font><br><br><br>
<table cellspacing="20">
<tr>
<td align="right"><font style="font-size:25px"><i>Рилският манастир е един от символите на България. Основан през 10 век от монаха Иван Рилски, днес той привлича посетители от цял свят с уникалната си архитектура и чудотворна сила. Намира се в сърцето на Рила планина, на 20км от град Рила. До него се стига по асфалтиран път.Рилският манастир ще ви очарова още от прага си. Многобройните стенописи, украсяващи фасадата му, ще накарат сърцето ви да забие силно от гордост и възхищение. Гледката на цялата тази красота на фона на величествената планина е неописуема.</i></font><br><br><br></td>
<td><a href="pictures/manastir.jpg" target="index.html"><img width="500" src="pictures/manastir.jpg"></a></td>
<tr>
<td><a href="pictures/manastir_1.jpg" target="index.html"><img width="550" src="pictures/manastir_1.jpg"></a></td>
<td><font style="font-size:25px"><i>Виртуалната ни разходка започва от главната църква на манастира - "Рождество Богородично". Тя е пазителка на чудотворната икона на Божията майка, която има силата да изцелява. Особено впечатляващи са нейните орнаменти - 32 четириъгълни преградки с мощи на светци. В горната й част има надпис "Оди­гит­рия" (Пътеводителка). Иконата е подарена на манастира от сестрата на цар Иван Шиш­ман, известна като "Мара бяла българка", жена на султан Мурад І (1319-1389г).</i></font><br><br><br></td>
<tr>
<td align="right"><font style="font-size:25px"><i>Чудотворната светия се пази винаги заключена. Само на големи празници се изнася за тържествена лития около стените на манастира. После се внася отново в църквата и игуменът отслужва молебен с водосвет. След което множеството посетители минават на поклонение пред иконата и тя отново се заключва. В църквата може да видите и мощите на Свети Иван Рилски.</i></font><br><br><br></td>
<td><a href="pictures/manastir_2.jpg" target="index.html"><img width="500" src="pictures/manastir_2.jpg"></a></td>
<tr>
<td><a href="pictures/manastir_3.jpg" target="index.html"><img width="550" src="pictures/manastir_3.jpg"></a></td>
<td><font style="font-size:25px"><i>Разходката ни продължава към средновековната Хрельова кула (23м висока), която е единствената запазена стара постройка.Тя е удивително съоръжение, служило за временно укритие по време на нападения над манастира. Хрельовата кула е отбранително фортификационно средновековно съоръжение, построено от българския феодал от сръбски произход Стефан Драговол (Хрельо) през 1334-1335 година и предназначено за укритие. Намира се на 1147 метра надморска височина в източната част на двора на Рилския манастир.</i></font><br><br><br></td>
<tr>
<td align="right"><font style="font-size:25px"><i>Построяването на кулата е свързано с преместването на манастира на днешното му място. Хрельовата кула служи за защита на монашеското братство, като същевременно е скривалище за манастирските ценности по време на опасност. През османското владичество многократно е ползвана в смутни времена за предпазване от разбойнически набези и нападения.</i></font><br><br><br></td>
<td><a href="pictures/manastir_4.jpg" target="index.html"><img width="500" src="pictures/manastir_4.jpg"></a></td>
<tr>
<td><a href="pictures/manastir_5.jpg" target="index.html"><img width="550" src="pictures/manastir_5.jpg"></a></td>
<td><font style="font-size:25px"><i>Хрельовата кула е с почти квадратна основа от 7.75 х 8.25м и има височина 23м. В дебелите ѝ 1.8м зидове са вградени стръмни каменни стъпала. Елиптично засводеното приземие е слабо вкопано в терена. Единственият вход на кулата е бил към I-ви етаж с подвижна дървена връзка с терена. Помещенията от I до IV етаж са предназначени за временно обитаване - имат дъсчени подове и оскъдно осветление през бойниците (мазгали). В основата на кулата има кладенец с питейна вода. Има отвори, откъдето да се изливат вряло масло и катран върху нападателите. През 1844 година на западната страна на кулата е пристроена двуетажна камбанария.
</i></font><br><br><br></td>
<tr>
<td align="right"><font style="font-size:25px"><i>На V етаж в кулата е параклисът "Преображение Христово". Той има необичайна за времето си иконография, а в източната му част се намира най-старото запазено изображение на Иван Рилски.

След преклонението в старата отбранителна кула се насочваме към музея на манастира. Тук ни очаква страхотна колекция от монашески облекла от всякакъв ранг, народни носии, празнични одежди, жезли, икони, монети, манастирски печати, оръжия, древни ръкописи и договори, кръстове и още много други интересни неща. Един от най-впечатляващите експонати е Кръстът на Рафаил - дърво, върху което монахът е изваял 104 религиозни сцени и 650 малки фигурки, в продължение на 12 години. След като завършва творбата си, той ослепява.</i></font><br><br><br></td>
<td><a href="pictures/manastir_6.jpg" target="index.html"><img width="500" src="pictures/manastir_6.jpg"></a></td>
<tr>
<td><a href="pictures/manastir_7.jpg" target="index.html"><img width="550" src="pictures/manastir_7.jpg"></a></td>
<td><font style="font-size:25px"><i>Обиколката ни завършва в магерницата (кухнята) на манастира. Тя е впечатляваща 22-метрова пирамидална кула, която преминава през всички етажи и завършва над покрива с кубе. Тук ще видите старинни прибори за хранене и уреди за приготвяне на ритуални хлебни изделия през Средновековието.

Близо до Рилския манастир се намира и пещерата на светеца, до която се стига по тясна и стръмна пътека. В същата местност има и чешма, на която ако оставите написано на лист желание, то ще се сбъдне. Преди да си тръгнете от това вълшебно местенце, не пропускайте да опитате и прочутите рилски мекици, които се продават близо до манастира.</i></font><br><br><br></td>
</table>
<br><hr>
<font size="5 px">Рилски манастир</font>
</body>
</html>